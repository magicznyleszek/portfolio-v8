---
title: Historia H
thumbnail: historia-h-thumbnail.png
categories: [lettering]
layout: post
language: pl-pl
---

Byłem ostatnio u Marty i gdzieś w międzyczasie, gdy dostały mi się w ręce kredki i papier, zacząłem się zastanawiać nad kształtem alfabetu. Brzmi pretensjonalnie, ale to nic. Przy pisaniu dużych liter jednym ruchem ręki pojedynczo (nie łącząc znaków), okazuje się, że nie każda z nich jest w stanie zachować swój oryginalny kształt.

[![Alfabet Leszka][historia-h-1]][historia-h-1]

[historia-h-1]: {{ site.baseurl }}/assets/img/historia-h-1.png

Nasuwa się kilka obserwacji:

* A jest takie *[edgy][]* dwadzieścia lat wcześniej.
* Przy nieudanym F zabrakło odwagi na podmianę (bo bardzo lubię F ostatnio).
* H to odwrócone N!
* K potrzebuje pamiętać miejsce rozpoczęcia i mocno "szarzy".
* Q bardzo ładnie wygląda.
* Przy nieudanym T jest podobnie jak z F, z tą różnicą, że mniejsza sympatia z mojej strony.
* X jest jeszcze nierozpracowany -- szczególnie w piśmie odręcznym.

[edgy]: http://www.urbandictionary.com/define.php?term=edgy

Tak jak żaden z tych moich pomysłów raczej się nie broni (pomijam raczej normalne Q), tak w [rosyjskim И][] kryje się jakaś drobina czegoś. Stawia się zauważalnie szybciej od trzech kresek. Sam kształt jest ładny i interesujący (choć możliwe, że to tylko "tęsknota za egzotyką i/lub zmianą"). Podobieństwo do N nie przeszkadza, bo nie jest tak źle jak z zerem i O, a też 6 i 9 istnieją. Możemy pisać nawet taki fajny wyraz jak *heat*, który będzie sam za siebie mówił, jaki jest *[neat][]*. Przynajmniej do czasu, gdy któreś pokolenie z kolei przyzwyczai się do nowej wersji "płotka" i przestanie czytać "odwrócone N" dosłownie.

[rosyjskim И]: http://pl.wikipedia.org/wiki/%D0%98
[neat]: http://www.urbandictionary.com/define.php?term=neat

Bo tutaj się pojawia klasyczny płot na drodze do wspaniałości -- wiedza! Borykając się na rowerze z podejrzanością geniuszu mojego projektu, chcąc nie chcąc, musiałem w końcu sięgnąć do fachowej literatury. [Skorzystałem z Wikipedii][].

[Skorzystałem z Wikipedii]: http://en.wikipedia.org/wiki/H

Znienawidzona przeze mnie (dla potrzeb argumentu) pozioma belka istniała już "od dawna". Wszystkie egipskie płoty są temu winne. To właściwie wyjaśnia całe zajście. Były linie prostopadłe, kwadraty, różne "drabinki" i one przekazały geny naszej kochanej H. Ale wśród tej (niespecjalnie szczegółowej) wiedzy jaśnieje mała iskierka nadziei. Właściwie to dwie -- jedna z alternatywnych wersji [greckiej litery *heta*][] posiada moją wymarzoną ukośną poprzeczkę. Nie posiadając jeszcze dużych, spójnych systemów językowych, "filozofowie-geje" mogli sobie pozwolić na większą dowolność. Heta razem z *[eta][]* dały nam wszystkie te różne zachodnioeuropejskie wersje N.

[greckiej litery *heta*]: http://en.wikipedia.org/wiki/Heta
[eta]: http://en.wikipedia.org/wiki/Eta

O ile też dobrze pamiętam, to kaligrafowane H z podstawówki jest bardzo kochane i jakby potwierdza moją tezę o ukośnej szybkości.

[![Homofobia][historia-h-2]][historia-h-2]

[historia-h-2]: {{ site.baseurl }}/assets/img/historia-h-2.png

Tutaj jednak problem rozwikłany jest bardzo skutecznie i bardzo naokoło -- przy takiej ilości zawijasów czasu na pewno nie zaoszczędzimy. Nie żeby czas był faktycznie marnowany i ważny. Nie żeby łezki w literach były faktycznie niefajne i bezzasadne.